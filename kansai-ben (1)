<h1>Voorbij handboek Japans (教科書日本語越し)</h1> 
<div>&nbsp;</div>
<p>Het plan om mijn bachelor-scriptie te schrijven omtrent het <a href="http://en.wikipedia.org/wiki/Kansai_ben" target="_blank">Kansai-dialect </a>(<a href="http://ja.wikipedia.org/wiki/%E8%BF%91%E7%95%BF%E6%96%B9%E8%A8%80" target="_blank">関西弁</a>) tegen de achtergrond van de Japanse standaardtaal (<a href="http://ja.wikipedia.org/wiki/%E6%A8%99%E6%BA%96%E8%AA%9E" target="_blank">標準語</a>), die voornamelijk in Tokio wordt gesproken, heeft als obstakel dat bronnen te schaars zijn om een uitgebreid werk te kunnen schrijven hierover. Ik ben bijgevolg van plan om het meeste van mijn onderzoek te doen tijdens mijn jaar in Japan aan <a href="https://www.kansai-u.ac.jp/English/" target="_blank">Kansai University</a> (<a href="http://www.kansai-u.ac.jp/global/guide/mapsenri.html" target="_blank">関西大学</a>).<br /><br />Het Kansai-dialect (of ook Kinki-dialect 近畿方言) is een verzameling van dialecten die wordt gesproken in de Kansai-streek, met als bekendste steden <a href="http://www.kyokanko.or.jp/" target="_blank">Kioto</a>, <a href="http://www.osaka-info.jp/jp/" target="_blank">Osaka</a>, <a href="http://feel-kobe.jp/" target="_blank">Kobe</a> en <a href="http://narashikanko.or.jp/index.php" target="_blank">Nara</a>. Vergeleken met het standaard Japans is de taal van deze streek muzikaler en vloeiender, maar ook directer en persoonlijker.<br />Voorbeelden hiervan zijn gemakkelijk terug te vinden in de populaire cultuur, waarbij men personages een variatie van het Kansai-dialect laat spreken om <a href="http://www.youtube.com/watch?v=MRDDdqvUruw" target="_blank">kleurrijker</a> over te komen. In komedie (お笑い) komen entertainers voornamelijk van deze streek, omdat het directe en onvoorspelbare karakter van het Kansai-dialect eenmaal beter geschikt is dan de grijzere Tokio-variant. <a href="http://jburogu-godzillaradio.blogspot.be/2011/12/shabekuri-007-uploaded-on-mediafire. html" target="_blank">しゃべくり007</a> is hier een leuk voorbeeld van.<br /><br />Ondanks dat bronnen in de westerse literatuur te klein in aantal, te oppervlakkig of inmiddels gedateerd zijn, zijn er niettemin een aantal boeken en websites binnen handbereik om de basis onder de knie te krijgen. Een aantal voorbeelden zijn:</p>
<ul>
<li><a href="http://www.kansaiben.com" title="http://www.kansaiben.com">http://www.kansaiben.com</a></li>
<li><a href="http://welovekansai.blogspot.be/search/label/kansai-ben" title="http://welovekansai.blogspot.be/search/label/kansai-ben">http://welovekansai.blogspot.be/search/label/kansai-ben</a></li>
<li><a href="http://www.exploringtokyo.com/learn-kansai-ben-phrases.php" title="http://www.exploringtokyo.com/learn-kansai-ben-phrases.php">http://www.exploringtokyo.com/learn-kansai-ben-phrases.php</a></li>
</ul>
<p><br />En in de Oost-Aziatische bibliotheek:<br /><br /></p>
<ul>
<li>Colloquial Kansai Japanese : the dialects and culture of the Kansai region</li>
<li>Kinki Japanese : the dialects and culture of the Kansai region </li>
<li>京都語を学ぶ人のために</li>
</ul>
<p>&nbsp;</p>
<p>Meer over de specifieke kenmerken volgt later.</p>
